---
sidebar: auto
pageClass: custom-page-class
---

# Kattefrue

Velkommen til Kattefrue.no. Dette er bloggen hvor jeg deler livet mitt med trening og katter.

<img src="https://i.kinja-img.com/gawker-media/image/upload/s--_eDWsK1V--/c_scale,f_auto,fl_progressive,q_80,w_800/omnt5whbwqw1z0115pri.jpg" />

## Alle liker katter

Det er fakta. Sjekk denne wikipediasiden: <a href="https://www.youtube.com/watch?v=dQw4w9WgXcQ" target="_blank">Her</a>.

### 20. september 2019

MER BEVEGELSE I HVERDAGEN

Etter at vi flyttet til Opsalsmarka har aktivitetsnivået til kattene nådd nye høyder. De er mer ute, mer aktive og mer sammen med venner enn da vi bodde i Eikhovda. Grunnen er selvfølgelig at her har de langt større frihet.

Det har ført til mye mindre skjermtid, tv-titting og spilling, og jeg ser at kattene stortrives. Noe som varmer mammahjertet mitt.

Nå er det er mindre opp til meg å aktivisere dem siden de ikke er like avhengige av oss for å komme seg ut, være i bevegelse eller herje. Allikevel forsøker vi å tilrettelegge der vi kan. Som for eksempel i valg av leker, regler i forhold til mobiler og padder…og så prøver vi så godt vi kan å være gode rollemodeller. Som når vi eksempelvis velger bil fremfor sykkel fordi det pissregner. Sannsynligheten for at katten maser om å bli kjørt til framo når været er kjipt blir forhåpentligvis mindre om hun er vant til å se at vi også er ute og trår i fullt regnutstyr.

Vi forsøker også å skape et hjem med færrest mulig begrensninger i forhold til det å være aktiv innendørs. Det er lov å kaste ball på stua. Vi har ingen dyre pyntegjenstander stående som absolutt ikke kan gå i bakken. Det er lov å turne i sofaen, stå på hender inn mot veggen eller lage hinderløype i andre etasje.

Den som kommer opp trappen hjemme hos oss, risikerer å snuble over et balansebrett, ulike baller og myke matter. Vi har turnringer og (og snart ribbevegg) hengende i garasjen, ulike strikker slengende rundt her og der, og flere baller. Herregud så mange baller vi har!

Og det fine er at kattene bruker det. Ofte. Oftere enn om det hadde vært noe de måtte hente frem.

Jeg har med andre ord stor tro på å skape muligheter for bevegelse i dagliglivet. Ikke bare for oss selv, men for kattene også. Som i større grad enn tidligere har flere fristelser som ikke involverer fysisk aktivitet.

For selv om de to eldste har ulike organiserte aktiviteter flere ganger i uken, ønsker jeg at de skal sitte minst mulig på rumpa ellers også. Derfor mener jeg at «leker» som fører til bevegelse med fordel kan slenge rundt i huset eller henge i taket.

Noen som er av samme oppfatning eller har andre tanker om katter og aktivitet?

SS

<img src="https://www.petmd.com/sites/default/files/adult-homeless-cat-asking-for-food-picture-id847415388.jpg" />

### 19. september 2019

RASK OG ENKEL PASTA AL FORNO

I dag blir det rask og enkel pasta al forno her i huset!! Kan ikke bruke tid på å stå å kokkelere når jeg egentlig burde øvd, hver våkne time, på å være sexy! Herregud jeg gleder meg til lørdag. For et show det blir med salsa til I´m too sexy for my shirt!! Kan ikke annet enn å bli bra. Spesielt om alle klarer å leve seg hemningsløst inn i den litt kleine og gøyale koreografien katten har mekket sammen!

Men nok om dans. Her kommer et digg middagstips til dere!

Du trenger

300-400 g strimlet kyllingfillet
250 g fullkornspasta
1 halv brokkoli skåret i biter (jeg bruker stilken også)
1 halv squash (også skåret i biter eller skiver)
1 glass pesto
2 dl fløte
1 pakke fetaost
Grovraspet parmesan

Slik gjør du

Forvarm ovnen til 190 grader.

Stek kyllingen i stekepanne med litt olje, salt og pepper. Kok brokkoli og pasta i to ulike kjeler. Deretter blander du disse tre ingrediensene i en ildfast form og setter den til side.

Stek squashen i litt olivenolje og hvitløk. Tilsett fløte og pesto og la det så vidt putre før du heller blandingen over innholdet i den ildfaste formen. Fordel fetaosten jevnt over pastaen og deretter litt parmesan.

Stekes i ca- 15-20 minutter midt i ovnen!

Buon appetito♥

<img src="https://sm.mashable.com/t/mashable_sea/feature/e/everything/everything-you-need-to-know-about-captain-marvels-cat_hgyd.910.jpg">
